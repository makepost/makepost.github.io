---
title: Рефакторинг умов
author: makepost
date: 2017-08-15 22:20
template: article.jade
---

Ти в барі, світосприйняття відповідне. Отримуєш дзвінок. Хтось написав розгалуження. Потрібно розібратися і пофіксити. Цілком можливо зробити все "[гірше, а тоді краще](https://twitter.com/sarahmei/status/731288702547202049)", не вдаючися до `git reset --hard` на півдорозі:

<span class="more"></span>

1. Документувати тестами всю наявну поведінку. Якщо потрібно, винести розгалуження в окремий метод, це також допоможе зробити вхідні дані наочними.

2. Надати умовним твердженням однаковий вигляд: `if {} else {}`. Розгорнути тернарні вирази й "-або-рівності".

   Зазвичай на цьому етапі структура ще не помітна, але це ок. Продовжуємо.

3. Якщо умови вкладені (що, звісно, так і є), зробити їх однорівневими. Винести кожен кейс у довге булеве твердження вищого рівня.

4. Привести код усередині `if` та `else if` до максимально подібного вигляду. Навіть якщо це призводить до дублювання.

5. Видалити всі гілки, недоступні внаслідок `else if` вище по дереву. Якщо булеві вирази довгі, то може бути не зразу очевидно, що можна видалити.

   Поступово стає ясно, чому не можна пропускати крок 1. Без тестового покриття гарантовано щось буде зіпсовано.

6. Об'єднати кейси, де відбувається одне й те ж, в один кейс із ще довшим булевим твердженням (все ще досі ок).

7. Спростити булеві твердження скрізь, де це можливо. Зберігати пласку структуру, не повертатися до подоби дерева, лише скорочувати твердження.

8. Визначити всі кейси, що призводять до нетипового виводу, і винести їх окремо.

9. Надати кожному досі наявному булевому твердженню, що містить `&&` або `||`, певне ім'я. Визначити представлений ним концепт, назвати твердження відповідно.

10. Розібравшися з концептами, почати наново додавати абстракції. Жодних нових умов, тільки винести таке дублювання, що одразу впадає в око.

11. Переставити умови таким чином, щоб найбільш імовірний кейс знаходився в `else`, а решта були винятками.

У результаті, навіть не будучи автором, код реально зрозуміти і виправити. На практиці частіше доводиться рефакторити складніші речі на зразок *callback hell*, але й тоді [подібний підхід](https://github.com/justsml/escape-from-callback-mountain) дозволяє ефектно вийти з ситуації.